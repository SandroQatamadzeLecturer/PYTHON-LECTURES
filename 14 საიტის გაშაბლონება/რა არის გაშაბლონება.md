# რას მოიცავს საიტის გაშაბლონება?

სერვერი წარმატებით დავაყენეთ, თუმცა გვაქვს საკმაოდ მნიშვნელოვანი პრობლემა, როდესაც ერთ გვერდზე შევცვლით რაღაც ისეთს, რაც ყველა გვერდს ეხება არ ხდება ყველა გვერდზე ამ კომპონენტის ავტომატური განახლება. შეიძლება ამ შემთხვევაში ამას არ ქონდეს ჩვენთვის მნიშვნელობა, როდესაც მცირე პროექტს ვაწყობ და ხელით შეგვიძლია შეცვლა, მაგრამ წარმოიდგინეთ, როდესაც სამუშაო გვაქვს ისეთ მასშტაბურ პროექტებზე როგორიცაა - Facebook ,Youtube ან სხვა. ეს ხომ ძალიან რთული პროცესი იქნება? სწორედ ამისთვის გამოიყენება გაშაბლონება, რომ როდესაც ერთგან შევცვლით ხდება ამის ყველგან ავტომატური შეცვლა

# როგორ ხდება საიტის გაშაბლონება?

იმისთვის რომ საიტი გავაშაბლონოთ არ დაგვჭირდება რაიმე ახალი ბიბლიოთეკის დაყენება და შემოტანა, რადგან თვითონ Flask-ს მოყვება გამშაბლონებელი ხელსაწყო სახელად - Jinja.

# რა ეტაპი უნდა გავიაროთ?

იმისთვის რომ საიტი გავაშაბლონოთ უნდა გავიაროთ შემდეგ ნაბიჯები:
1. შევქმნათ კიდევ ერთი html ფაილი templates ფოლდერში
2. დავარქვათ რაიმე სახელი, უმეტესად არქმევენ ხოლმე "base.html", თუმცა სახელს არ აქვს მნიშვნელობა
3. ჩავსვათ რომელიმე ფაილის კოდი და წავშალოთ ყველა ის კომპონენტი, რომელიც მხოლოდ იმ კონკრეტული გვერდისთვისაა დამახასიათებელი (მაგ.თუკი მე მაქვს კონტაქტის გვერდი რომელსაც აქვს მესიჯის ველი და გაგზავნის ღილაკი, ეს მხოლოდ იმ ერთი გვერდისთვისაა დამახასიათებელი)
4. დანარჩენ გვერდებზე კი გავაკეთოთ საპირისპირო პროცესი დავტოვოთ მხოლოდ განსხვავებული ნაწილი და განმეორებადები წავშალოთ. განმეორებადში ძირითადად არის ხოლმე ნავბარი, ფუტერი ჰედერი და ა.შ
5. თუკი სერვერზე გავუშვებთ საიტს დავინახავთ რომ ძალიან ცუდი ვიზუალი მიიღო, ამიტომ ჩვენი საიტი უნდა დავაკავშიროთ base.html-თან შემდეგნაირად:
6. შევქმნათ რაიმე ბლოკი და გავაკეთოთ შემდეგი რამ:
7. პირველი განმეორებადი ბლოკის თავზე დავაწეროთ:{block ბლოკის სახელი}
8. საიტი ბოლოში კი {endblock}
9. შემდეგ ყველა გვერდზე გავაკეთოთ იგივე, მაგრამ საიტის თავში დავაწეროთ {extends "ფაილის სახელი"} {block ბლოკის სახელი} საიტის ბოლოში კი {endblock}
10. ამის შემდეგ საიტს დაუბრუნდება თავის დიზაინი და როდესაც  "base.html",-ში რამეს შევცვლით ავტომატურად შეიცვლება ყველა გვერდზე

გისურვებთ წარმატებეს
